---
title: نیم‌فاصله!
date: 2017-07-31 09:11:55 +04:30
categories: نصب لینوکس آرچ
comment: https://github.com/MCSH/MCSH.github.io/issues/5
---

مشکل عجیب و غربی که kate و kwrite با نیم‌فاصله داشتند به نظر به آسانی قابل حل نیست. برای همین دست به کار شدم تا ادیتور wysiwyg دیگری پیدا کنم که در محیط KDE وجود ندارد. در نهایت تصمیم گرفتم از gedit استفاده کنم اما نصب آن باعث می‌شد تا `wayland` نیز نصب گردد که بار اضافی زیادی داشت - حداقل برای الآن. در نهایت `mousepad` را نصب کردم که ادیتور دیفالتم در XFCE بود.  

گام بعدی نصب کردن ملزومات دیگر است.  زندگی بدون استفاده از `aria2` سخت است، برای همین ابتدا این پکیج را نصب کردم. مرحله بعدی غیرفعال کردن Session ها در KDE است. اگر بخواهم سیستم را زنده نگهدارم کافیست آن را hibernate کنم که به زودی اعمال می شود! در System settings در بخش Startup and Shutdown زیربخشی به نام Desktop Session وجود دارد در آنجا session ها را غیرفعال کردم. حال پکیج های `zsh` و `neovim` را نصب میکنم اما فعلا به تنظیم آنها نمی پردازم. پکیج های زیر برای نئوویم توصیه شده اند:

* `python2-neovim`
* `python-neovim`
* `xclip`
* `xsel`

۳ پکیج اول را نصب میکنم تا تجربه بهتری داشته باشم!

مرحله آخر نصب کروم است. انتخاب من google-chrome یا chromium است که مورد دوم به دلیل وجود در مخازن اصلی بهتر است. پکیج `chromium` نیز نصب می شود. پس از اجرای آن از من خواست تا kdewallet را تنظیم کنم. 

مشکل دیگر نوشتن بر روی هارد اکسترنال بود. نوشتن با خطای نامعلومی مواجه میشد . ابتدا سعی کردم دسترسی /run/media/sajjad که محل mount شدن است را تغییر دهم که تاثیری نداشت. پس از جستوجو متوجه شدم برای نوشتن باید پکیج `ntfs-3g` نصب باشد و درایور دیفالت تنها از خواندن پشتیبانی می‌کند. همچنین shortcut برای konsole تعریف کردم! در نهایت پکیج `vlc` را نصب کردم تا بتوانم قسمت دوم Rick And Morty را ببینم!

مشکل جزئی دیگر این بود که konsole در هر اجرا سایز خود را نگاه میداشت که برایم جالب نبود. برای رفع آن از منوی setting -> configure konsole گزینه use current window size on next startup را غیرفعال کردم.

برای نصب تلگرام به جای نصب از طریق pacman آن را دستی دانلود کردم چرا که تلگرام آپدیت خودکاری دارد که نیاز به دسترسی روت دارد و اجرا کردنش با دسترسی روت دردسر های زیادی دارد. بهتر است فایل های اجرایی برای شخصی باشد که آن را اجرا می‌کند.

در نهایت برای استفاده از vpn مجبور به نصب پکیج `networkmanager-pptp` شدم.